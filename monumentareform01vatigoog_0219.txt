obtule-³

veluti e specula prospiciens non solum saecularium legum verum
etiam et R. E. christianaeque fidei patrocinium sumere et ab
haereticorum iniuriis vindicare deberet, non oblitus suae maio·
rumque suorum gloriae quae inter omnes orthodoxos principes
semper emicuit, memor etiarn Germanicae cui praeest nationis
quae tam armis quam religione caeteris semper exemplum
extitit atque extirpandis pravarum haeresum sectis proprium
sanguinem pro fide catholica toties effudit; nunc in tanto
christianae rei periculo tam atroci facinori, tamque insigni
sceleri totis viribus vigilique studio occurrere ac sollicite Dei ‘
ecclesiae Patrique naviculae subsidium et opem quamprimum
ferre-recensque adhuc vulnus reserare atque in ipsum tanti
sceleris auctore criminisque socios pro facti atrocitate animad-
vertere, eiusque perniciosas machinationes et commenta sub
gravissimis paenis exterminare ne differat; ne huiusmodi pestis
contagi0, cui nunc obviam iri facile potest, Caesareae Maiesta-
tis in cuius solo hoc flagitium perpetratum est, saeva atque
inexpiabili negligentia in maxima malorum incrementa et sim·
plicium animarum perniciem coalescat. Quare nos scientes
quantum momenti vestra autoritas et voluntas ad iuvandam
hanc causam afferre posset, eademque R. Ι). vestra natura ipsa
ad fidem et religionem fovendam sit propensa , eam summo·
pere rogamus atque etiam per Dei misericordiam obtestamur
ut eius causae adesse fideique nostrae quae in tanto iam peri·
culo versatur fluctuantisque ecclesiae patronicinum sumere ac
tanto malo occurrere velit. Nullatenus enim nostris tempori·
bus praesertim sub Caes. Maiestatis imperio ferendum est in
catholica Dei Ecclesia tot sacris conciliis, tot patrum decretis,
tot illustrissimis probatissimorum virorum ingeniis, tot etiam
miraculis iam recepta unum hominem, seu potius iniquitatis
alumnum nullo consili0, nulla prorsus ratione, propria auctori·
tate sibi tantum contra divina praecepta confidentem passim
et impune insanire, atque ita insanire ut synceram et candidam
Christi fidem Sathenae suggestionibus maculare et S. Ecclesiae
concordiam malignis interpretationibus conturbare ausus sit.
Quod cum ad Dei optimi maximi cultum‘ eiusdemque S. Eccle-
siae unitatem et tutelam, ad fidei nostrae christianaeque religi·
onis conservationem ad Caesareae Maiestatis et omnium catho-
licorum principum iura et sollicitudines spectet, certissima
spe confidimus (quae vestra est apud Caesaream Maiestatem

 

