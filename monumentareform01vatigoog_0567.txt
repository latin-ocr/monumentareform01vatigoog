ο-43539 8⁹0

tenus diligenter suo officio functus est, et prae omnibus aliis
maiori pollet auctoritate apud omnes Principes; cum hoc om·
nino agat orator S. T. eteius audiat consilia ; quoad aliqua
(nihil ad fidem pertinentia) satius est cedere Se. Ap. quam
cadere apud Ecclesiae Germaniae3 nam multa sunt quae ne·
quit ferre natio nostra, ex quibus nulla accedit Sed. Ap. uti·
litas et tamen mire infamatur per dolos, et sycophantias ali·
quorum curialium. Quis enim tolerare posset istas beneficiorum
nundinationes, ingressae, regressuS, pensionum cumulationes,
Ι litium divexationes, ac mille huiusmodi per me non semel adnotata
ac S. T. et praedecessoribus Leoni X. et Adriano Sexto oblata?
S. T. cum Sacro Cardinalium coetu cogitet, ut non solum oratorem
mittendum elegantiae ornata instruat oratione, sed et facto
ipso exhibeat vel aliquam saltem curialium reformationem.
Quantum enim scandali oriatur ex eo quod Sed. Ap. patitur
me militem suum omnibus periculis pro honore eiusdem Se-
dis expositum toties inaniter et fraudulenter divexari, eum
enim per¹ regulam suam constituerit Adrianus concessa per
Julium infra sex menses expediri, adversarius meus solum
soluta pecunia in officiis expedit lieteras sub quarto Pontifice‚
contra stilum Curiae Romanae, non solum post sex menses,
sed post ter sex menses. Et quia Ecclesia illa mea parochi-
alis quam accepi ex permutatione pro Canonicatu Augustano
(quem tuto possidere non poteram ob metum lutheranorum)
per heresim lutheranam, et cedem ¹rusticorum ibi factam, adeo
est extenuata, quod fructus eius non solum non attingunt duplum
pensionis, sed nec ipsam pensionem. Impetravi a S. T. iu·
, dicem Commissarium Vicarium Episcopi Augustani, qui vicinus
melius novit detrimentum Ecclesiae intelligere, ut vel ad iu-
stam quantitatem pensio ipsa reduceretur. Dolosus autem ille
vetulus curtisanus fraudibus consutus impetrat a S. T. causam
advocari ad Rotam, et in ipsa supplicatione nullam omnino
causam assignat repellendi iudicem a Se. Ap. datum. Quid
nunc dicam facile intelligit S. T. cum Ecclesiam decrescere
in fructibus sit facti non iuris, an non melius potuisset hoc
intellexisse Judex qui est in loco, quam Judex transalpinus
Romae? Porro quomodo non provide dederat S. T. Judicem
hunc in quem iam sine omni causa ad nudam petitionem illius
Curtisani revocat: quae facilitas quantum imminuat auctorita·
tem Sed. Ap. pro magnitudine prudentiae suae S. T. facile

 

