wirto*

tamen in impiissimarum suarum propositionum, pervicaci asse·
vorantia induratos pertinacesque esse cognovissent, ne quid
prorsus sedulitatis in ea re ab ipsis desyderaretur, non modo
optimos ac doctissimos quosque eius loci consuluerunt, verum
et ab ipsa quoque Parisiensi Sorbona doctores adsciverunt
aliquot qui dum exacta maturaque examinatione, eaipsa impia
ac modis omnibus haeretica esse comperissent quae ab illis
erant ad populum declamata, atque pertinaciter etiam tum
asserebantur, eorum alterum, qui apud praefatos Vicenses de·
tinebatur, ultricibus tandem meritisque flammis tradiderunt.
Quod sane posteaquam peractum esset, regressi in Metensem
ipsam civitatem nostri officiarii, eo sunt tumultu, ea seditione,
eo furore a concitato perturbatoque populo excepti, ut parum
abfuerit, quin omnes ad unum indicta caussa crudelissime
mactarentur. Tanta videlicet erat rabies, non ipsius modo
plebeculae, sed et nonnullorum quoque ex ipsis totius civita-
tis primoribus quos seductores illi in perditissimam suam sec·
tam suis iam praestigiis adduxerant. Atque in hunc modum
vociferantes indignum lacinus, quod probum scilicet hominem
interemissent, eos ipsos officiarios nostros, cum magna sica·
riorum cohorte vestigarunt ut iugularent. Quos ubi diu mul·
tumque quaesitos non possent invenire, in aedes tandem cuius·
dam ex precipuis nostris familiaribus, cui nostrae Goziensis
abbatiae curam comissimus, non dubitarunt irrumpere, quas
ea immanitate compilarunt, ut non contenti supellectilem to·
tam quanta quanta erat diripuisse, fenestras quoque ipsas ac
parietes, effrenata sua insania ita disruperunt, ut is locus
plusquam decies mille florenorum iacturam fecisse dicatur.
Neque vero id eos flagitii satiavit. Quin in ipsam urbem re·
versi, nostros adeo carceres veriti non sunt perfringere ut al-
terum illum haereticum liberarent, quem ereptum ad primum
quoque lapidem deduxerunt, quo tutius manus nostras evaderet.
Haec igitur quum ita sint Beatissime Pater nostrarum esse
pretium rati sumus, eorum S. T. certiorem reddere, ut idoneum
exorientibus huiusmodi malis remedium adhibeat. Id quod incunc-
tanter nos certe faceremus, prout ipsa monet pietas, eiusque reve·
rentia in cuius haud dubie contemptum istaperpetrantur si id modo
in nostra manu satis esset. Verum quum ei rei conficiendae
parum nos sufficere videremus, visum est ad neminem potius
quam ad E. S. Τ. confugere, quae nobis in rem Christianae

 

