68.
Acta comparationis Lutheri in Diaeta wormatiensi.

(Arte wormaciensis lot 116.)

Joannes de Acie, artium et iur. utr. doctor officialis Treverensis.

Notarius ponat formalia.

Constitutus notarius alta et intelligibili voce latine primum,
deinde germanice iussu Caesaree Sacre Maiestatis dixit et
proposuit in hunc, aut in effectu similem, qui sequitur modum.

Martiae Lutere, Sacra et invicta Caesarea Maiestas, de
consilio omnium sacri Romani imperii ordinum, ad solium suae
majestatis huc vocari te iussit. Ut libros tam latine quam
germanice abste aeditos et sparsim divulgatos contentaque in
eisdem retractares et recantares iuxta vim formam et tenorem
citatorii mandati, contra te a Maiestate sua decreti, ac tibi
legittime insinuati, ob quam rem Caesarea Maiestatis et Impe-
rii procerum nominibus, 'se interrogo primurn fatearis libros
hos praesentes (fasce librorum suorum latine et alemanice
scriptorum ei ostenso) publice tibi et singulatim nunc nomi·
natos, qui tuo nomine pretitulati circumferuntur tuos esse3
illosque pro tuis agnoscas nec ne; deinde an illos et eorundem
contenta retractare et revocare vel inherere eisdem pocius et
inseverare velis. Qua interrogatione per Lutherum in duas par·
tes secta et partita, ad primam interrogati partem respondit,
libros sibi ostentos et titulo tenus prelectos latine et alemanice
scriptos, suos esse, domi sue editos, et feturam suam agnos-
cere, et agniturum semper. (et non nullos adhuc ulrirs lzr'c non
nominales suos csse· srrmnrrsrrirrc eliquanto, sed z'n r'rrlcllrgr'bilr‘
voce clr'xr‘l.¹)

Ad reliquam vero interrogati partem, an eosdem et in
eis contenta retractare, ac palinodiam canere velit, causas
nectere, et diffugia querere coepit; paratum se dixit Petenti
eum ex sacris litteris informare assentire et acquiescere, quod
cum hactenus toties offerenti non contigerit, et de re difficile
ac ardua, imo maxima (ut pote de fide), rogetur, se ex tem·
pore et impremeditate respondere non posse. Sibique pro·
pterea deliberandi spacium dari et concedi demisissime rogavit.

'l Hic adnotatur in margine charactere teuthonico: ,Addidit“, rite recordor,
nisi forsan quispiam quicquam illis inseruerit libris*

 

