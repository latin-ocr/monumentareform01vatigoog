θέλ 472 oe

elesiarum ac monasteriorum eversiones cum bonorum direptio-
nibus ut iam omne malum pro uniuscuiusque libidine et sceleris
genus ex illis regionibus auditum fuerit et indies audiatur, et
precipue id quod ad ecclesiastice dignitatis simul et auctori·
tatis oppressionem manifeste tendit, quin etiam quod amplius
est et minime verendum erat, eadem seditio idemque morbus
patriam istam et comitatum 'l'yrolensem novissime invasit et
veluti ex quadam subita conspiratione usque ad ipsam civita-
tem Tridentinam permanavit, de qua certo parum abfuit quo·
minus audirentur que alibi patrata referuntur. Voluit tamen
Deus Omnipotens mei et meorum aliquanto misereri ut neque
apud omnes Tridentinos ea labes invalesceret, neque ulterius
usque modo serperet, ad quam comprimendam sicut Serenissi·
mus Princeps operam curam et omne studium suum diligentissime
semper navarit ita impresentiarum oculorum maxime studet
atque contendit, adeo ut quum religiosissimus et simul pientis-
simus semper fuerit Sedisque Apostolice studiosissimuS, iam
maxime cupiat intelligi sese vires quasquesuas intendere ad hanc
seditionem labefactandam et cohibendam, sic arbitratus fieri
ut beneficium quam maximum ⁸*edi Apostolice et Christiane
religionis a se collatum esse censeatur. Quis enim haud videt,
comitatu Tyrolensi tumultuante et his ipsis seditionibus
succumbente, inde viam aperiri ad quasque proximas ltalie
partes ubi nempe cause eedem vel maiores illos populares ad
seditiones huiusmodi suscitandas ut alibi, invitare possunt? Si
quidem in omni malo, et in hoc maxime, usu venit ut primo
inchoatum coaluerit et pauxilatim tam longe lateque serpserit
ut iam totam Germaniam Christiane reipublice partem non
modicam infecerit et ad Italie fines usque sit pervagatum. Ego
vero quid in has temporis calamitates prestiterim, curaverim,
maximoque meo sumptu profecerim opponendo me ipsum, re·
sistendo nihilque pretermittendo ut hos sevientes rusticos et
debaccantes lenirem temperarem et cohiberem, mallo id ex
aliis vestram Sanctitatem, quam ex me ips0, cui in his gloriari
non licet, intelligere; hoc unum inter cetera gaudeo me curis
et assiduis meis laboribus Deo optimo maximoque adiuvante
id esse assecutum ut quum plerique per Germaniam per suos
sedibus suis pulsi sint, ipsa me civitas Tridentina crebris cum
nuntiis tum literis interpellat et rogat ad reditum, pollicentes,
quicquid ad fideles subditos attinet sese diligentissimos presta-

 

