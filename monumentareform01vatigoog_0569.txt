eemluro

tensis Clementiae et Sanctitatis Vestrae aures pulsare. Nam cum
is pluribus iam annis fortiter egeret contra hostes fidei catholicae;
nullis quoque pepercerit laboribus, tot se exposuerit pro honore
Sedis Apostolicae tutando rerum et vitae suae periculis, neque
in hunc diem cesset pro sancta Ecclesia Dei militare, indignis·
simum est Sedis Apostolicae ut a quoquam immodice in tran·
quillitate studiorum suorum perturbetur, si modo ulla potest
esse tranquillitas, ubi perpetua pugna cum hereticis et fidei
nostrae hostibus conflictandum est. Conquestus autem est
nobiS, quomodo post impetratum iudicem a S. V. in causa
pensionis Ecclesiae parrochialis Guntpurgensis, adversarius
suus eum absentem (quo ei sublata esset defensio et sic do·
lose sententiam aliquam in fictam contumaciam extorqueret)
citari iudicem datum sine causa revocari, et causam ad rotam
Cur. Rom. committi curaverit. Non dubitamus autem S. V.
intellexisse quantum damni universa nobilitas et totus Clerus
ex heresi Lutherana a rebellibus et sediciosis acceperit: quod
iudex quanto vicinior, eo certius agnoscere poterit, et iustius
expendere, Unde S. V. pro eodem nostro fideli supplicamus
quatenus dignetur committere ut iudex prius a' S. V. datus
(quem sine omni renovabili causa adversarius repulit) in cogni-
tione causae procedat, aut S. V. alicui prelato Augustensis dio-
cesis causam de novo committat, quo iusticiae et aequitatis
utraque pars suscipiat complementum. Clementiam tamen S. V.
deceret et honorem Sedis Apostolicae augeret, si litem ex·
tinguendo praefatum Eckium S. V. et Sed. Ap. servitorem
officiosissimum ab huiusmodi molestiis liberaret. Commendamus
nos et dominia nostra S. V. quam Deus regere ac dirigere
dignetur ad Sanctae Ecclesiae Suae prosperitatem.

Dat. in oppido nostro Monachio vicesimaquarta mensis
Septembris Anno Salutis Christianae Millesimo quingentesimo
vicesimo quinto.

E. Sanctitatis Vestrae et Sedis Apostolicae

Devotissimus vuilhelmus,
Comes palatinus Rheni Superioris et Inferioris,

Bavariae Dux etc.

 

