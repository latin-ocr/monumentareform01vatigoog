*etue*

etiam imperatores reges, proceres mundi, sicut et magna per-
tinacia Lutherus libere professus est se nihili pendere aucto·
ritatem conciliorum quae est unicum remedium tollendi dubia
super rebus controversis emergentia, nam humana versutia
infinita est nisi legibus coerceatur.

Ad haec omnes Hectores, principes et status imperii su·
perioribus diebus quasi ad proposita Caesareae Maiestati
responsuri et latius consulturi consenserunt et promiserunt
quod audito Lutherio et perseverante in tam malis haeresibus
et impugnatione ritus et legum Ecclesiae, sicut iam nunc audi·
tus est et talis repertus, velint Caesaream Maiestatem fideliter
adiuvare in conservandis status constitutionibus conciliorum ac
ritus et consuetudinem maiorum et in religione christiana an-
tecessorum etc.

Quare sacra Caesarea Maiestas electoribus principibus et
statibus imperii clementi anirno duxisset significandum quemad-
modum ex illorum quoque consultatione consequi videtur, quod
Martino Lutherio in hospicio eius aut vicino loco responsio
finalis recessus detur; videlicet ut se recipiat in locum suum
tutum absque mora neque alicubi in itinere subsistat.

Et post expletum salvum conductum velit Sacra Maiestas
eius seriis mandatis contra lutherium huiusque adhaerentes
et hospicio aut quovis modo faventes etc. constanter proce-
dere ad supprimendam temeritatem et malitiam illius iuxta
formam quodammodo prioris mandati.

Item quod eius Maiestas statuisset libros Lutheri nomine
inscriptos interdicere abolere extinguere et comburere.

Et omnia conari velle quae ad haeretica illins inventa
delenda facere videntur.

Post haec petat sacra eius maiestas si quid electoribus
principibus ac statibus tanquam christianitatis membris prae·-
terea videatur expedire ad eum effectum, aut si quid ipsi tan·
quam Caesari christiano et tutori Ecclesiae amplius agendum
sit ut fideliter illius rei Maiestatem eius commonefaciant, quod
ab omnibus exigat et requirat.

 

