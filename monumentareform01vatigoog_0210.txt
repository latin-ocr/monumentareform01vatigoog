&filib-0

quum Atrianorum et Montanorum, Photinianorum item Nesto·
rianorum et Euthichianorum, et aliorum hereticorum libros,
pia et catholica multa continentes religiosa exusserit antiqui·
tas. Nulla enim est ad fallendum efficacior doctrina quam que
multis veris, pauca falsa misceat. Qui autem postremo te eo
recipis et confugis Martine, quo omnes heretici se recipere et
confugere consueverunt; paratum scilicet esse te, cum homo
sis, qui labi et falli possis, a quocumque summo vel infimo ex
sacris litteris informationem recipere, neminem tamen hactenus
fuisse, qui id facere temptasset, equum putarem, quod dicis,
si non omnes heretici idem semper fastitassent et si non que·
madmodum et ipsi, tu pro arbitrio et tui capitis motu, sacras
litteras intellectas esse velis, sique novarum tantum heresum,
et non iam dudum condemnatorum assertor accessisses; plurima
enim eorum que adducis Pegardorum sunt, Waldensium sunt,
Pauperum de Lugduno sunt, Wicleff et Huysz, et aliorum iam
dudum sinodaliter explose hereses. Ista, ne refricare in ques·
tionem et disputationem trahere oportet? que Ecclesia Catho-
lica judicialiter determinavit, que in usus, ritus et observantias
transierunt, que patres nostri certa fide tenuerunt, pro quibus
nulla non poenarum genera, nulla non tormenta pertulissent,
immo mille mortes ritius subiissent, quam quaqua versus
ab illis declinassent; et tu nos a semita, qua patres nostri,
fideliter incesserunt vis deorbitare?

Quid haec audientes dicent Judei, quid Turce, quid Sara·
ceni et alie secte fidei nostre adversantes? Quam solverentur
in cachinos! quam subsannarent! nunc primum Christianos
disputare nos, an hactenus recte crediderimus Noli queso
Martine, noli tibi arrogare, quod tu sis, tu inquam unus et ·
solus sis, qui scientiam scripturarum habeas, qui verum sacre
scripture sensum teneas! quem sacratissimi doctores in explana-
tione scripturarum, diebus sudantes et noctibuS, magno labore
et studio consecuti sunt.

Ne juditium tuum tot clarissimis viris proposueris, ne tibi
plus omnibus sapere videaris, ne sanctissimam fidem ortho-
doxam in dubium revocaveris, quam Christus perfectissimus
legislator instituit, Apostoli per orbem terrarum divulgaverunt,
miracula elucidaverunt, Martires rubenti sanguine confirmarunt,
quarn deinde sacri doctores prophetarum obscura disserentes,
et tam novi quam veteris instrumenti revelantes maxima sacra-

 

