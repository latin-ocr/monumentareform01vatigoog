Epist Tridentiriii' Clementi VII.

mmmm
(23. Juu mo

Quamquam vestra Beatitudo de successu diete provincialis
huius comitatus procul dubio per nunctium suum apud sere-
nissimum principem agentem sit admonita, memor tamen eo-
rum que antea de me futura eidem significaveram, putavi pre·
sentes meas litteras sibi mittendas esse ut intelligeret ipsum
conventum provintialem post diuturnos labores et inter pluri-
mas hinc et inde contentiones, tandem finem habuisse; inquo
quanquam summe provinciales contenderint et incessanter enixi
fuerint ea consequi per que sacerdotalis dignitas labefactare-
tur et omnino opprimeretur, omnes tamen eorundem conatus
preter quam in quattuor articulis irriti facti sunt; quorum qui·
dem concessio tametsi Sedem Apostolicam gravare et liberta·
tem ecclesiasticam nonnihil supprimere videatur, putaverim
in Serenissimum Principem eo consilio et intentione huiusmodi
concessisse quod aliquando futurum speret eadem tolli posse et
res ad primevum statum, auctoritate consilio studioque vestre
sanctitatis accedente, redigendas esse. Verum nunctius meus
’ quem meo nomine in dieta habui antea ex me monitus, ubi
hec quattuor rescivit palam attestatus est, adhibitis testibus,
sese meo nomine nihil acceptare quod Sedi Apostolice sit in-
decens et libertati ecclesiastice contrarium, de quo vestram
sanctitatem admonendam esse putavi, ut quum antea scripse-
rim me nihil, quantum in me erat, acceptaturum quod durum
iniquumve ordini sacerdotali haberi posset, iam intelligeret
agentem meum fecisse quod potuit, ne quid tale, consensu
meo conclusum videretur, Quum autem his scriptis nondum
tamen obsignatis, acceperim litteras a Serffl⁰ Principe, volui
copiam earum his adiungere, ut quod de articulis illis quattuor

superius scripsi, id ita esse cognosceret .. . Ex Tridento XXIII
die Julii MDXXV.

 

