0-{34788m

sollicitat3 quorum partim predae dulcedine capti quod saluber·
rimas non minus quam uberrimas Galliae regiones spe de·
vorandas in hac temporum calamitate presumerent, partim au-
tem licentiae cupiditate adducti, istos oppido recipiunt, nomina
dant, seque omni in re qua possint nepharios istorum conatus
adiuturos confirmant. Id ubi primum rescivit Anthonius frater
Lotharingie Dux principes nobilitatis convocat, palam exponit
quid de istis seditiosis hominibus audierit, rogat ut pro panagii
iureiurandi auctoramento sibi ad propulsandam egestate et
scelere perditorum hominum audaciam die quam prestituit
presto adsint, secumque florem ornnem nobilitatis evocent, re·
liqua que ad commeatum pertinent cunctasque machinas bel·
licas sibi curae fore dixit delectumque peditum tota provincia
habiturum; auxiliares prae terea copias si opus fuerit a fratri·
bus praeside Campaniae comiteque Vaudemontio impetraturum.
Quo audito confirmatis omnium animis illos ad comparanda
quae necessaria videbantur dimittit. Praeses vero Campaniae
comesque Vaudemontius certiores de fratris discrimine facti
non expectant dum rogentur, quin praesto advolant ducentos
equites cataphractos cum quadringentis hippotoxotis secum
adducunt, peditum praeterea circiter quinque millia. Quibus
freti copiis delectos tota provincia pedites, prius de eorum
facili in principem obsequio collaudatos , paucis receptis, do·
mum dimittunt; cum reliquis obviam hostibus ire pergunt, qui
ad Sabernam in agro Alsatio sitam consederant, circumque
adiacentia oppida ferro ignique vastabant. Quorum eo prorupit
furor impius immanisque temeritas ut non solum nobilioribus
sacrisque sacerdotibus internecionem minitarentur, sed etiam
Deo divisque immortalibus bellum nepharium indixisse vide·
rentur, templa Deo divisque dicata solo aequare et in ipsis
statuas divae etiam Mariae sacras arasque disturbare, huic
caput, illi crura, quibusdam utrumque non sine magna contu·
melia abscindere; quin etiam, quod scribendo abhorret animus,
in Corpus Christi quod de more templis religiose custodiri solet . . ¹)

Quantopere meliorem Germaniae partem iamdudum infe-
cerit Lutheranorum facti0, Beatissime Pater, supervacaneum

ἵ) Hic folium desinit; alter, nec sortasse eiusdem epistolae, incipit eiusdem
ferme argumenti. Sed forsitam alia epistola scripta die 6 incipit verbis: Quantopere
etc. dum epistola prima die 4 scripta, non videtur completa. Prima epistola. est
CardinaliS, haec secunda Ducis Lotharingiae.

 

